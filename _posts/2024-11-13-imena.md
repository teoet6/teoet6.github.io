преди двеста години някой въртял четката\
и ти сега си Бояджиев\
не е така

някой знае ли какво е воденица?\
за какво служи тя?\
може ли да си Воденичаров?

на новите хора им трябват нови фамилии

аз смятам да бъда Компютрев\
&emsp; голямо семейство ще имам тогава

ще ям при братя Дюнерджиеви\
&emsp; и златна фамилия ще бъде това

тока да оправя Електричаров, не Грънчаров\
от стълби да ни пази Асансьорев, а не Колев

и веднага ще узнаеш\
стига да се запознаеш\
кой какъв човек е\
и кой какво работи --\
&emsp; Тиктоков\
&emsp; Барманев\
&emsp; Гловoв\
&emsp; Охранев\
&emsp; Машинков\
&emsp; Криптов\
&emsp; Дропшипов\
&emsp; Свирков

Дилърови ще мразят Свиневи

това може да е този свят\
, но хората не кръщават\
децата си по занаят\
, а верни остават\
&emsp; на тъпите си имена
