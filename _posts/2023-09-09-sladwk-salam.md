Сладкият салам е много вкусен и лесен сладкиш.

## Съставки

- 250г натрошени бисквити -- Бисквитите за торта на роден край, начупени на четири по дължина и на две по ширина, вършат чудесна работа.
- ½ чаша мляко
- ½ чаша захар
- 4 супени лъжици какао
- 100г масло -- Цяло масло от магазина, разрязано на две, върши чудесна работа; в зависимост от марката, половин масло е всъщност 125г, но това няма особено голямо значение...
- орехи, сушени плодове и т.н. -- по желание
- ром                          -- по желание

## Рецепта

Натрошените бисквити, заедно с орехите сушените плодове и другите „подправки“, ако има такива, седят
разпиляни на алуминиево фолио в съда, в който ще седи крайният сладкиш.

Млякото и маслото се слагат в малка тенджера на котлон. Към тях постепенно се добавят захарта и
какаото, като сместта се бърка през цялото време, за да стане еднородна. Когато сместта почне да
бълбука значи тя е готова и се изсипва в съда с бисквитите.

Изсипаната смес не е равномерно разпределена по бисквитите. Това е проблем и той се оправя като се
меси „сладката кайма“. Добра идея е преди да се меси, малко да поистине, защото иначе готвачът ще
си опари ръцете. След като сладката кайма се е поомесила и поистинала тя се пооформя като салам
и се увива в алуминиевото фолио, върху което седи. Оформянето може да бъде довършено след като
вече саламът е увит. Увитият салам се слага в хладилника да се стегне малко за няколко часа и така...
